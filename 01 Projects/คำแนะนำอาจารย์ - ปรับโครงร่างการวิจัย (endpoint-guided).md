---
type: advisor-feedback
source: คำแนะนำจากอาจารย์ที่ปรึกษา (ผู้ใช้วางในแชต)
recorded: 2026-10-09
date_given: UNKNOWN
related:
  - "[[01 Projects/Proposal ฉบับเต็ม - Manufacturer Preset 980 nm (ร่าง 2026-10-09)]]"
  - "[[01 Projects/Diode Laser Biopsy]]"
---

# คำแนะนำสำหรับปรับโครงร่างการวิจัย (แนว endpoint-guided)

> บันทึกตามข้อความของอาจารย์ ไม่ได้แก้เนื้อหา ปรับแค่การจัดรูปแบบ markdown (หัวข้อ รายการ)
> ข้อสังเกตของผู้บันทึกแยกไว้ในส่วน **"หมายเหตุผู้บันทึก"** ท้ายไฟล์

## ชื่อเรื่อง

**ไทย:** การศึกษาค่าตั้งเลเซอร์ล่วงหน้าที่ผู้ผลิตกำหนดสู่เป้าหมายผลการตัดเนื้อเยื่อทันที: การประเมินกำลังเลเซอร์จริง การตัดในชิ้นเนื้อตัวอย่าง และการปรับค่าตามเป้าหมาย

**English:** An in vitro Study of Manufacturer-Provided Laser Presets to Immediate Tissue-Cutting Endpoints: Evaluation of Actual Laser Output, Cutting Performance in Tissue Specimens, and Endpoint-Guided Adjustment

## สาระหลักของโครงการนี้

1. เครื่องปล่อยพลังงานจริงเท่าใด
2. เมื่อควบคุมวิธีส่งพลังงานแล้ว เกิดรอยตัดอย่างไรทันที
3. ผลที่เกิดขึ้นตรงกับ endpoint ที่กำหนดไว้หรือไม่
4. ถ้าไม่ตรง จะปรับ parameter หรือ technique อย่างไร
5. ผู้เริ่มต้นและผู้มีประสบการณ์ทำขั้นตอนที่ 3–4 แตกต่างกันหรือไม่ อันนี้เป็น option นะคะ จะมีหรือไม่ก็ได้

ฉะนั้น บทนำและ การทบทวนวรรณกรรม ควรจะปรับดังนี้ค่ะ

## ภาพรวม

ข้อมูลมาได้ค่อนข้างกว้างและมีแหล่งอ้างอิงหลายด้าน ทั้งเรื่อง laser–tissue interaction, actual power output, thermal damage และประสบการณ์ของผู้ปฏิบัติงาน อย่างไรก็ตาม ประเด็นหลักของงานยังไม่คมชัดนัก เพราะเนื้อหาขณะนี้ให้น้ำหนักกับ thermal damage, histopathology และ wound healing มาก จนยังไม่เห็นชัดว่า งานวิจัยนี้จะเชื่อมจาก manufacturer preset ไปสู่ tissue endpoint อย่างไร

ขอให้ปรับแกนของการทบทวนใหม่ตามลำดับต่อไปนี้

```
Manufacturer preset → actual output → standardised laser delivery → immediate cutting outcome → predefined tissue endpoint → adjustment when the endpoint is not achieved
```

## ประเด็นที่ขอให้แก้ไข

### 1. ปรับคำถามวิจัย

ไม่ควรเขียนว่าเป็นการประเมิน tissue endpoint "specified by the manufacturer" หากคู่มือบริษัทไม่ได้ระบุว่ารอยตัดต้องลึก กว้าง หรือมีลักษณะเท่าใด เพราะโดยทั่วไปผู้ผลิตมักให้ชุดพารามิเตอร์สำหรับชื่อหัตถการ แต่ไม่ได้รับรองมิติของรอยตัด

อาจปรับคำถามหลักเป็น:

> Under standardized delivery conditions, how consistently does a selected manufacturer-provided laser preset produce a predefined immediate tissue-cutting endpoint, and can endpoint-guided adjustment reduce deviation from the target?

หากจะศึกษาประสบการณ์ผู้ใช้ด้วย ให้แยกเป็นคำถามรอง:

> Does operator experience influence the recognition of endpoint deviation and the effectiveness of subsequent parameter or technique adjustment?

### 2. เพิ่มหัวข้อเรื่อง immediate cutting outcome ให้เป็นแกนสำคัญ

ขอให้เปลี่ยนหัวข้อ 3.5 เป็น:

> **ผลการตัดทันทีในฐานะตัวชี้วัดของ tissue endpoint**

หัวข้อนี้ควรอธิบายว่า immediate cutting outcome เป็นตัวเชื่อมระหว่างค่าที่ตั้งบนเครื่องกับผลที่เกิดขึ้นจริงในเนื้อเยื่อ โดยตัวชี้วัดอาจประกอบด้วย

- ความยาว ความลึก และความกว้างของรอยตัด
- ความสมบูรณ์ของการตัด
- cutting time
- carbonisation หรือ char
- vertical และ lateral affected zones

ต้องแยกผลเหล่านี้ออกจาก delayed outcomes เช่น inflammation, wound healing, pain และ scar เพราะการศึกษาในเนื้อเยื่อ ex vivo ไม่สามารถประเมินผลระยะหลังเหล่านั้นได้

### 3. นำงานเดิมของกลุ่มวิจัยมาเป็นฐานสำคัญ

ขอให้เพิ่มงานต่อไปนี้ใน literature review

**Puttapiban T, Praneetpolkrang W, Sattayut S.** A comparative study of an immediate effect of CO₂ laser and diode 980 nm laser on oral soft tissue: a porcine ex vivo study. อ้างอิงจากรายงานวิจัย

งานนี้ใช้เนื้อเยื่อช่องปากสุกรหลายตำแหน่ง ควบคุมการส่งพลังงาน ทำ replication ของรอยตัด และใช้ stereomicroscope วัด incision depth และ width ผลช่วยแสดงว่า แม้ใช้ parameter เหมือนกัน ลักษณะรอยตัดยังแตกต่างกันตามชนิด ความหนา ความตึง และตำแหน่งของเนื้อเยื่อ จึงเกี่ยวข้องโดยตรงกับเหตุผลที่ preset อาจไม่เป็นแบบ one-size-fits-all และงานนี้ ได้กล่าวถึงวิธีการวัดด้วย

งานสำคัญอีกเรื่องคือ:

**Mungmee A, Sattayut S.** An in vitro study of the effect of CO₂ laser power output on ablative properties in porcine tongue. Life (Basel). 2023;13(1):162. doi:10.3390/life13010162. — [[02 Literature/10.3390/life13010162]]

งานนี้ควรนำมาใช้เป็นตัวอย่างของวิธีการตัดโดยใช้แขนกลเพื่อควบคุมปัจจัยอื่นๆ และวิธีวัด immediate cutting outcome เพราะมีการ

- ควบคุม tissue tension ด้วยน้ำหนัก 100 g
- ควบคุมความเร็วที่ 2.5 mm/s
- กำหนดความยาวรอยตัด 1 cm
- ถ่ายภาพทันทีหลัง irradiation
- วัด ablative depth และ width ด้วย ImageJ
- ทดสอบ reliability ของการวัด
- สร้างสมการทำนายความลึกของรอยตัดจาก power

จุดสำคัญไม่ใช่การนำสมการนี้ไปใช้กับเลเซอร์ทุกชนิด แต่คือการแสดงว่า immediate tissue effect สามารถเปลี่ยนจากการสังเกตทั่วไปให้เป็นผลลัพธ์ที่วัดได้ และใช้กำหนด tissue endpoint ได้

### 4. กำหนดความหมายของ endpoint ให้ตรวจวัดได้

ไม่ควรใช้คำว่า "บรรลุ endpoint" โดยยังไม่ได้กำหนดว่า endpoint คืออะไร ขอให้กำหนด operational definition ล่วงหน้า เช่น

- target depth เท่ากับ 2.0 mm โดยยอมให้คลาดเคลื่อน ±0.3 mm
- ความกว้างไม่เกินค่าที่กำหนด
- รอยตัดสมบูรณ์ภายในจำนวนครั้งหรือเวลาที่กำหนด
- ไม่มี gross carbonisation

แนะนำให้ใช้ absolute deviation from target depth เป็น primary outcome เช่น

ส่วน width, cutting time, number of passes, carbonisation และ thermal affected zone ให้เป็น secondary หรือ safety outcomes

### 5. ลดเนื้อหาที่ห่างจากคำถามหลัก

- งานเรื่อง wound healing ของ Li, Jin และ Ryu อาจกล่าวเพียงสั้น ๆ เพื่ออธิบายว่า immediate ex vivo outcome ไม่สามารถใช้แทนผลการหายของแผลได้ ไม่จำเป็นต้องเป็นส่วนเด่นของหลักการและเหตุผล
- งาน KAP ของ Tripathi และ Maden ก็ไม่ใช่หลักฐานโดยตรงเกี่ยวกับความสามารถในการควบคุมรอยตัดหรือปรับ parameter อาจตัดออก หรือย่อให้เหลือเพียงบริบทของความต้องการด้านการฝึกอบรม
- ส่วน thermal damage และ histopathological readability ยังคงมีความสำคัญ แต่ควรวางเป็น safety boundary ของ tissue endpoint ไม่ใช่แกนหลักแทนผลการตัดทันที

### 6. ปรับวัตถุประสงค์ให้สอดคล้องกัน

ขอให้พิจารณาปรับเป็น:

1. เพื่อเปรียบเทียบกำลังที่แสดงบนเครื่องกับ actual output ที่วัดได้จากปลายระบบนำส่งพลังงานของ preset ที่เลือก
2. เพื่อวัด immediate cutting outcomes ได้แก่ ความลึก ความกว้าง และความสม่ำเสมอของรอยตัด ภายใต้สภาวะที่ควบคุม
3. เพื่อประเมินสัดส่วนของรอยตัดที่บรรลุ predefined tissue endpoint และขนาดความคลาดเคลื่อนจากเป้าหมาย
4. เพื่อกำหนดและทดสอบ endpoint-guided adjustment เมื่อผลการตัดไม่เป็นไปตามเป้าหมาย

หากรวมการศึกษา operator ให้เพิ่มวัตถุประสงค์เปรียบเทียบผู้เริ่มต้นกับผู้มีประสบการณ์อย่างชัดเจน

## สรุปของอาจารย์

งานที่ทบทวนมาไม่ได้ผิดนะคะ แต่ขอให้จัดน้ำหนักใหม่ ให้ผู้อ่านมองเห็นตั้งแต่ต้นว่า งานนี้ไม่ได้ต้องการพิสูจน์ว่า manufacturer preset "ดีหรือไม่ดี" แต่ต้องการศึกษาว่า preset เมื่อนำมาใช้ภายใต้เงื่อนไขมาตรฐานแล้วทำให้เกิด immediate tissue effect อย่างไร ผลนั้นตรงกับ endpoint ที่กำหนดหรือไม่ และหากไม่ตรง ผู้ใช้ควรสังเกตและปรับการใช้งานอย่างไร

ขอให้ลองปรับโครงและเขียนใหม่ตามแนวนี้ก่อน แล้วจึงค่อยตรวจความสอดคล้องระหว่างชื่อเรื่อง คำถามวิจัย วัตถุประสงค์ ตัวแปร และวิธีวัดอีกครั้งค่ะ

---

## หมายเหตุผู้บันทึก (ไม่ใช่ข้อความของอาจารย์)

- ⚠️ **ขัดกับข้อแนะนำ Methods อีกชุด** (ที่วางในแชตก่อนหน้า วันเดียวกัน) ซึ่งเขียนว่า "การศึกษานี้ยังไม่มีค่าความลึกเป้าหมาย… ความลึกจึงเป็นตัวแปรสำหรับอธิบายลักษณะรอยตัด ไม่ใช่ค่าที่นำไปเปรียบเทียบกับ target depth" และให้ถือว่าส่วนการปรับค่า "ถ้ากำหนดไม่ได้ชัดเจน ควรนำออก" — ส่วนคำแนะนำในไฟล์นี้เสนอ target depth (ตัวอย่าง 2.0 ± 0.3 mm) และให้ absolute deviation from target depth เป็น primary outcome
  - ❓ ต้องยืนยันว่าชุดไหนใหม่กว่า/เป็นแนวทางปัจจุบัน [[01 Projects/Proposal ฉบับเต็ม - Manufacturer Preset 980 nm (ร่าง 2026-10-09)|ร่าง proposal ปัจจุบัน]] เขียนตามชุด "ไม่มี target depth"
- ชื่อเรื่องภาษาอังกฤษในไฟล์นี้ใช้ "in vitro" ส่วนข้อความเดียวกันข้อ 2 ใช้ "ex vivo" และข้อแนะนำ Methods อีกชุดให้นักศึกษาเลือกเอง
- ข้อ 4 "แนะนำให้ใช้ absolute deviation from target depth เป็น primary outcome เช่น" — ข้อความหลังคำว่า "เช่น" ไม่มีมาในต้นฉบับที่ได้รับ (น่าจะเป็นสูตร เช่น E = |depth − target|) ⚠️ ไม่แน่ใจ
- ค่า target depth 2.0 mm ± 0.3 mm เป็น**ตัวอย่าง**ของอาจารย์ ยังไม่มีแหล่งอ้างอิงใน vault ที่รองรับค่านี้ (Spille et al. 2026 ใช้เป้าหมายความลึก 2 mm ในผิวหนังสุกร — [[07 Data/Spille et al 2026 - Diode Laser Learning-Curve and Target-Based Accuracy Data]])
- งาน Puttapiban et al. ยังไม่มีฉบับเต็มใน Zotero/vault — รายละเอียดที่อาจารย์สรุปไว้ยังตรวจสอบกับต้นฉบับไม่ได้
